Міністерство освіти і науки України
Харківський національний університет радіоелектроніки
Катедра ПІ







Звіт з лабораторної роботи №1
з дисципліни «Архітектура програмного забезпечення»








Виконала:
ст. гр. ПЗПІ-22-8 
Судакова А.Д
Перевірив:
ст. викладач кат. ПІ
Сокорчук І.П.





Харків 2025

     
     1 РОЗРОБКА VISION & SCOPE 
     1.1 Мета роботи
     Описати проєкт у форматі Vision & Scope. 
     1.2 Хід роботи
     1.2.1 Написати перший розділ, де неохідно описати актуальність проблем, які вирішує програмна система. Також описати інші аналогічні рішення, що вирішують ту ж саму проблему, або використовують ті ж самі методи вирішення завдань. Описати способи монетизації проєкту. 
     1.2.2 Написати другий розділ, в якому описати призначення системи, вказати її головні функціональні можливості та бізнес-логіку проєкту. 
     1.2.3 Написати третій розділ, в якому описати функції кожної з частин системи. 
     В розділ «3 Scope and Limitations» необхідно описати:
     «3.1 Scope of Initial Release» — опис всього проекту, разом із серверною частиною, мобільним і Web клієнтами та IoT. Описати роботу всієї системи.
     «3.2 Scope of Subsequent Releases» — продумати як в майбутніх релізах системи можна інтегрувати штучний інтелект. Треба описати 3 ключові аспекти роботи з ШІ:
     - застосування — як ШІ може покращити роботу системи;
     - збирання даних — які дані і яким чином можна збирати для подальшого навчання моделей;
     - навчання/використання — чи треба навчати модель самостійно, донавчати існуючу, чи використовувати готовий API сервісу ШІ. Продумати, як краще за все використати дані які можливо зібрати.
     «3.3 Limitations and Exclusions» — з описаного функціоналу (з обох попередніх пунктів), які є неочевидні обмеження. Який функціонал міг би бути присутній в системі, але навмисно виключений і чому.
     1.2.4 Написати четвертий розділ, в якому вказати усі технології, які будуть використані у проєкті. 
     Висновок: Під час виконання лабораторної роботи було розкрито призначення програмної системи та описано проєкт у форматі Vision & Scope, що винесено у Додаток Б. 


Додаток А
Відеозапис на YouTube

     Відеозапис доповіді на YouTube: https://youtu.be/SDRf4e5WCgQ 
     Хронологічний опис відео:
     0:15 Загальне представлення програмної системи "FocusLearn", її призначення та основних компонентів
     0:48 Вступ до розділу 3.1 "Scope of Initial Release" і загальний огляд системи
     1:01 Опис серверної частини системи та її ключових функцій
     1:15 Пояснення функціональності IoT-клієнта та його взаємодії з іншими компонентами
     1:38 Розбір можливостей веб-клієнта та його інтерфейсу
     1:56 Вступ до розділу 3.2 "Scope of Subsequent Releases" про плани майбутніх релізів з інтеграцією ШІ
     2:15 Перший аспект інтеграції ШІ: застосування штучного інтелекту для персоналізації навчання
     2:50 Другий аспект інтеграції ШІ: збирання даних для навчання моделей з різних джерел
     3:09 Третій аспект інтеграції ШІ: навчання та використання моделей через гібридний підхід
     3:33 Вступ до розділу 3.3 "Limitations and Exclusions" про обмеження та виключення
     3:40 Технічні обмеження системи, включаючи підтримку пристроїв та офлайн-функціональність
     3:52 Функціональні виключення — свідомо невключені компоненти, як-от LMS і відеоконференції
     4:30 Методологічні обмеження щодо автоматизації, персоналізації та набору методик
     5:55 Підсумок ключових аспектів розділу 3 та їхнього значення для проєкту


Додаток Б
Vision & Scope

КОНЦЕПЦІЯ ТА РАМКИ ПРОЄКТУ
«Програмна система для оптимізації процесу неформальної освіти»
FocusLearn
Версія 3.0
Підготовлено ст. гр. ПЗПІ-22-8 Альоною Судаковою
Харківський Національний Університет Радіоелектроники
14.04.2025


Table of Contents (Зміст)

Revision History (Історія змін)	4
1	Business Requirements (Бізнес-вимоги)	3
1.1	Background (Передумови)	3
1.2	Business Opportunity (Бізнес-можливості)	3
2	Vision of the Solution (Концепція рішення)	5
2.1	Vision Statement (Окреслення концепції)	5
2.2	Major Features (Головна функціональність)	5
2.2.1	Функціональність для учнів	5
2.2.2	Функціональність для репетиторів	6
2.2.3	Функціональність для адміністратора	6
3	Scope and Limitations (Рамки та обмеження)	7
3.1	Scope of Initial Release (Рамки первинного запуску)	7
3.1.1	Серверна частина	7
3.1.2	IoT-клієнт	7
3.1.3	Web-клієнт	8
3.1.4	Мобільний клієнт	8
3.2	Scope of Subsequent Releases (Рамки наступних випусків)	8
3.2.1	Застосування штучного інтелекту	9
3.2.2	Збирання даних для навчання моделей	9
3.2.3	Навчання та використання моделей	10
3.3	Limitations and Exclusions (Обмеження та виключення)	11
3.3.1	Технічні обмеження	11
3.3.2	Функціональні виключення	11
3.3.3	Методологічні обмеження	12
4	Business Context (Бізнес-контекст)	13
4.1	Operating Environment (Робоче середовище)	13
Список використаних джерел:	14

     Revision History (Історія змін)
Ім’яДатаПричина змінВерсіяСокорчук І.П.22.10.2024Змінити розділ 3.1, описати бізнес-логіку2.0Судакова А.Д.14.04.2025Розширено розділ 3 відповідно до вимог. Описано 3.0
    1 
    1 
    1 Business Requirements (Бізнес-вимоги)
      1.1 
     1.1 Background (Передумови)
      Дистанційне навчання стало невід'ємною частиною сучасної освіти, проте воно супроводжується низкою проблем. Без чіткої структури традиційних шкільних занять або постійного контролю з боку вчителів учні часто відчувають труднощі з організацією свого часу та підтриманням концентрації. Велика частина навчального процесу у вищих навчальних закладах базується на самонавчанні, що вимагає високого рівня самодисципліни та здатності до самостійного планування, з чим у багатьох студентів виникають труднощі. До того ж, домашнє середовище не завжди сприяє ефективному навчанню: гаджети, соціальні мережі та інші відволікаючі фактори ускладнюють підтримку зосередженості. У результаті учні відчувають, що їх навчальний процес є хаотичним і непродуктивним, що призводить до зниження результативності та вигорання. 
      Для подолання цих проблем існують різні методики концентрації, такі як Помодоро, 90/30 та інші, які дозволяють оптимізувати навчальний час і забезпечити баланс між роботою та відпочинком. Однак вибір відповідної техніки є індивідуальним, і не всі учні можуть ефективно використовувати одну й ту ж методику. Крім того, застосування таких технік вимагає додаткових пристроїв (наприклад, таймерів), що ускладнює використання методик концентрації на практиці.
      Програмна система, яка б могла поєднати у собі комфортне середовище для навчання, з можливістю кастомізації навчального процесу, а також з можливістю отримати підтримку від репетиторів та дотримуватися персонального навчального плану, запобігаючи стресу та підвищуючи продуктивність, вирішило б існуючі проблеми з організацією освітнього процесу.
     1.1 
     1.2 Business Opportunity (Бізнес-можливості)
      В умовах сьогодення, коли ринок дистанційного навчання динамічно зростає, існує багато платформ для онлайн-освіти. Наприклад, такі платформи, як «Coursera» [4] та «edX» [1], надають доступ до курсів від провідних університетів і організацій. Вони дозволяють користувачам обирати теми для вивчення, проходити лекції та виконувати завдання, але не мають інструментів для автоматизованого управління часом або підтримки концентрації. 
      Платформа «Google Classroom» [3] забезпечує взаємодію між учнями та викладачами через створення віртуальних класів, обмін матеріалами та завданнями, але не пропонує інструментів для персоналізованого управління часом або концентрацією учнів під час самостійного навчання. Фокус платформи спрямований більше на управління та організацію навчального процесу.
      Інша платформа – «Microsoft Teams» [6] також підтримує створення віртуальних класів, відеоконференції та обмін файлами, але подібно до «Google Classroom», «Microsoft Teams» більше орієнтована на організаційні аспекти навчання і не пропонує можливостей для автоматизованого управління концентрацією або індивідуального планування часу.
      Існуючі додатки для концентрації, як-от «Forest» [5], допомагають користувачам підтримувати фокус під час навчання або роботи через візуальні мотивації, але є окремими інструментами, які не інтегруються з освітніми платформами та не надають можливості взаємодії з репетиторами.
      Програмна система «Study Together» [7] є найближчим аналогом до системи, що розроблюється, завдяки можливості ставити навчальні цілі, використовувати таймер для вимірювання часу, витраченого на навчання, та персоналізацією навчального плану. Це глобальна мережа для спільного навчання, яка надає студентам можливість працювати разом у віртуальних кімнатах для підтримки продуктивності. Однак ця платформа зосереджена лише на підтримці концентрації через спільне навчання і не включає інтеграції з навчальними матеріалами, репетиторами або інструментами для аналізу прогресу. 
      Усі ці платформи надають окремі функції для навчання, але жодна з них не пропонує комплексного рішення для управління освітнім процесом, що включало б управління часом, концентрацією та взаємодію з репетиторами.
      Програмна система для оптимізації освітнього процесу «FocusLearn» вирізняється серед аналогів своєю інтеграцією IoT-технологій для автоматизованого управління концентрацією через смарт-браслети. Вони нагадують учням про необхідність робити перерви та продовжувати навчання відповідно до обраної методики концентрації, що допомагає краще організовувати час. Крім того, платформа пропонує персоналізований підхід до управління концентрацією: учні можуть обирати з кількох технік управління часом, які найкраще відповідають їхнім індивідуальним потребам. Унікальність «FocusLearn» полягає в комплексному підході, що поєднує управління концентрацією з можливістю взаємодії з репетиторами та кастомізацією освітнього процесу в єдиному інтерфейсі, що виділяє систему серед конкурентів.
      Ринок дистанційної освіти є перспективним і демонструє стабільне зростання завдяки підвищеному попиту на гнучкі форми навчання. За прогнозами, до 2030 року ринок дистанційного навчання збільшиться на 20,5% [2]. Інтеграція IoT-технологій у освітні платформи має великий потенціал, оскільки автоматизація навчального процесу та управління концентрацією можуть стати новим стандартом в онлайн-освіті.
      Модель монетизації для «FocusLearn» включає кілька напрямків. Платформа може запропонувати базовий безкоштовний доступ з обмеженим функціоналом, а платні підписки нададуть розширені можливості (доступ до всіх методик концентрації, кастомізація профілю, музика для підвищення фокусу). Також можлива співпраця з виробниками IoT-пристроїв, що забезпечить дохід від продажу смарт-браслетів, оптимізованих для роботи з платформою. Додатковий прибуток може бути отриманий через партнерські інтеграції з освітніми та IoT-компаніями для просування їхніх продуктів через платформу.


    1 
    2 Vision of the Solution (Концепція рішення)
      1.1 
     2.1 Vision Statement (Окреслення концепції)
      Програмна система призначена для оптимізації процесу дистанційного навчання шляхом інтеграції різних методик управління концентрацією та автоматизації їх за допомогою IoT-пристроїв. Основною метою системи є допомога учням у покращенні організації навчального часу, підтриманні продуктивності та запобіганні вигоранню. Завдяки можливості обирати з кількох технік концентрації, таких як Помодоро або 90/30, кожен учень зможе адаптувати навчальний процес відповідно до своїх індивідуальних потреб.
      Інтеграція з розумними пристроями, зокрема смарт-браслетами, забезпечить автоматизоване управління концентрацією: вчасні нагадування про перерви та повернення до роботи допоможуть учням уникати перевтоми та залишатися зосередженими. 
      Система включатиме інструменти для взаємодії з репетиторами, виконання завдань, отримання зворотного зв'язку та моніторингу прогресу. Це створює гнучке та індивідуальне навчальне середовище, яке поєднує підтримку концентрації та ефективну організацію навчання для підвищення загальної продуктивності учнів.
     1.1 
     2.2 Major Features (Головна функціональність)
      Програмна система «FocusLearn» має кілька ключових функціональностей, кожна з яких пов’язана з обробкою дій користувачів на серверній стороні. Система підтримує три основні ролі: учні, репетитори та адміністратори. 
      1.1.1 
      2.2.1 Функціональність для учнів
      MF-1. Реєстрація та авторизація
      Учні можуть самостійно реєструватися через Google або інші соцмережі. Після входу система автоматично створює обліковий запис учня. Сервер обробляє OAuth-дані, зберігаючи email та іншу базову інформацію, що отримана через обліковий запис соцмережі. Сервер перевіряє автентифікацію та надає доступ до особистого кабінету.
      MF-2. Налаштування навчальних цілей
      Учні можуть встановити свої цілі для навчання, зокрема кількість часу, яку вони планують витрачати на певні теми. Ці налаштування зберігаються на сервері, де система аналізує ці дані і налаштовує звіти для відстеження досягнень.
      MF-3. Управління концентрацією через IoT-пристрої
      Коли учень вибирає методику управління концентрацією (наприклад, Помодоро), серверна частина зберігає вибір і відправляє відповідну команду на IoT-пристрій. IoT-пристрій контролює час та подає сигнали для початку і завершення сесій. Сервер також отримує дані з IoT-пристрою про тривалість навчальних сесій та зберігає їх для подальшої аналітики.
      MF-4. Завантаження завдань
      Учні можуть завантажувати виконані завдання через свій особистий кабінет. Дані про завдання передаються на сервер, де створюється запис у базі даних, включаючи статус завдання, дату його завантаження та коментарі. Сервер оновлює інформацію для репетиторів.
      MF-5. Отримання зворотного зв'язку
      Коли репетитор перевіряє завдання, сервер фіксує результати перевірки, включаючи оцінки та коментарі. Ці дані оновлюються в особистому кабінеті учня, де він може переглядати результати своєї роботи.
      MF-6. Аналітика прогресу
      Сервер збирає дані про кількість витраченого часу на навчання. На основі цих даних сервер генерує аналітичні звіти. Звіти порівнюють поставлені учнем цілі з фактичними результатами для покращення планування навчального процесу. 
      1.1.1 
      2.2.2 Функціональність для репетиторів
      MF-7. Реєстрація та авторизація репетиторів
      
      Подібно до учнів, репетитори проходять реєстрацію та авторизацію через сервер, де їхні облікові дані, попередньо додані адміністратором, зберігаються в базі даних. Сервер розпізнає репетитора за його роллю і надає доступ до функцій для роботи з учнями та завданнями.
      
      MF-8. Перевірка завдань
      Коли учень завантажує завдання, сервер надає репетитору доступ до перегляду завдання через особистий кабінет. Репетитор переглядає завдання, може залишити коментарі та оцінку. Сервер фіксує ці дані і оновлює профіль учня, сповіщаючи його про результати.
      MF-9. Завантаження навчальних матеріалів
      Репетитори можуть завантажувати навчальні матеріали (тексти, файли, презентації), які сервер зберігає і робить доступними для учнів. Учні можуть переглядати ці матеріали через свої особисті кабінети для підготовки до занять або виконання завдань.
      1.1.1 
      2.2.3 Функціональність для адміністратора
      MF-10. Управління користувачами
      Адміністратор має доступ до інструментів управління обліковими записами учнів і репетиторів. Сервер дозволяє адміністратору створювати, редагувати та видаляти облікові записи. Адміністратор може призначати або змінювати ролі користувачів, надавати різні рівні доступу до функцій платформи та відстежувати активність користувачів.
      MF-11. Моніторинг активності та контенту
      Адміністратор може контролювати і модифікувати навчальні матеріали, завантажені на платформу, зокрема видаляти невідповідний контент або редагувати матеріали на вимогу репетиторів. Сервер обробляє ці дії, оновлюючи базу даних та синхронізуючи зміни з клієнтами учнів і репетиторів.
    1 
    3 Scope and Limitations (Рамки та обмеження)
      1.1 
     3.1 Scope of Initial Release (Рамки первинного запуску)
      Програмна система "FocusLearn" у своєму першому релізі представлятиме повноцінну екосистему з кількох взаємоінтегрованих компонентів, спрямованих на оптимізацію процесу неформальної освіти та покращення концентрації учнів під час навчання.
      1.1.1 
      3.1.1 Серверна частина
      Серверна частина функціонує як центральне ядро системи, забезпечуючи обробку та зберігання даних, реалізацію бізнес-логіки та інтеграцію всіх компонентів. Вона відповідає за управління обліковими записами користувачів, їх автентифікацію та авторизацію з розподілом рівнів доступу для різних ролей (учні, репетитори, адміністратори).
      Основна бізнес-логіка серверної частини включає підтримку методик управління концентрацією, обробку даних від IoT-пристроїв, зберігання інформації про навчальні цілі учнів, аналіз ефективності навчання та генерацію аналітичних звітів. Сервер також керує взаємодією між учнями та репетиторами: забезпечує завантаження завдань, їх передачу на перевірку та отримання зворотного зв'язку.
      Система включає локалізацію для кількох мов (українська, англійська) з підтримкою різних форматів дат, часу та регіональних налаштувань.
      3.1.2 IoT-клієнт
      IoT-клієнт реалізовуватиме інтеграцію з пристроями, такими як смарт-браслети, для автоматизації управління концентрацією під час навчальних сесій. Після того, як учень вибирає методику концентрації, сервер передає відповідні налаштування IoT-пристрою. Пристрій буде подавати сигнали (вібрація або звук) на початку та в кінці кожної навчальної сесії та перерви.
      IoT-клієнт також відстежуватиме та передаватиме дані про фактичну тривалість навчальних сесій на сервер для подальшого аналізу та створення звітів. Ця автоматизація дозволяє учням краще контролювати свій час, зменшуючи ймовірність перевтоми або пропуску перерв.
      3.1.3 Web-клієнт
      Веб-клієнт стане основним інтерфейсом взаємодії з системою для всіх типів користувачів. Веб-клієнт включатиме:
      * інтуїтивно зрозумілий інтерфейс, адаптований для різних ролей користувачів;
      * панель управління для налаштування методик концентрації;
      * систему завантаження, перегляду та оцінювання завдань;
      * інструменти для налаштування IoT-пристроїв;
      * візуалізація статистики використання учнем методик концентрації;
      * інтерфейс для комунікації між учнями та репетиторами.
      Веб-клієнт буде розроблено з використанням React.js та Redux для забезпечення динамічного інтерфейсу та ефективного управління станом додатку. Інтерфейс підтримуватиме адаптивний дизайн для зручного використання на різних пристроях.
      3.1.4 Мобільний клієнт
      Мобільний клієнт для Android забезпечить доступ до системи з мобільних пристроїв, що особливо важливо для використання методик концентрації в різних навчальних середовищах. Мобільний додаток буде синхронізований із веб-клієнтом, що дозволить учням і репетиторам безперервно користуватися платформою з будь-якого пристрою. Дані про сеанси концентрації, прогрес у завданнях та взаємодія з репетиторами будуть автоматично оновлюватися на всіх підключених пристроях.
      Функціонал мобільного клієнта включатиме:
      * мобільний інтерфейс для управління сеансами концентрації;
      * доступ до навчальних матеріалів;
      * отримання сповіщень про нові завдання та зворотній зв'язок;
      * можливість завантаження виконаних завдань.
      Мобільний клієнт буде розроблено за допомогою Kotlin для забезпечення нативного досвіду користування та оптимальної продуктивності. 
     1.1 
     3.2 Scope of Subsequent Releases (Рамки наступних випусків)
      У наступних випусках системи "FocusLearn" планується інтеграція штучного інтелекту для підвищення ефективності та персоналізації навчального процесу. Розглянемо три ключові аспекти роботи з ШІ: застосування, збирання даних та навчання/використання моделей.
      3.2.1 Застосування штучного інтелекту
      Інтеграція штучного інтелекту (ШІ) дозволить якісно трансформувати роботу системи "FocusLearn" та вивести персоналізацію навчального процесу на новий рівень. Передусім, ШІ забезпечить індивідуальне планування навчання через аналіз особливостей кожного учня: його темпу засвоєння матеріалу, періодів найвищої продуктивності та реакції на різні методики концентрації. На основі цього аналізу система зможе адаптувати тривалість навчальних сесій та перерв, пропонувати оптимальний час для вивчення складних матеріалів та коригувати навчальний план відповідно до прогресу.
      Важливим застосуванням ШІ стане інтелектуальна система рекомендацій, яка аналізуватиме успішність учня в різних темах та пропонуватиме додаткові матеріали для закріплення складних концепцій. Система зможе ідентифікувати прогалини в знаннях та автоматично підбирати завдання відповідної складності для їх заповнення. Крім того, ШІ аналізуватиме ефективність кожної методики концентрації для конкретного учня та рекомендуватиме найбільш продуктивний підхід з урахуванням індивідуальних особливостей та типу завдань.
      ШІ також значно удосконалить процес оцінювання завдань. Система зможе здійснювати попередню перевірку відповідей, виявляти типові помилки та надавати персоналізований зворотний зв'язок. Це дозволить репетиторам зосередитися на складніших аспектах оцінювання, а учням – швидше отримувати інформацію про свій прогрес. Для творчих та відкритих завдань ШІ зможе аналізувати структуру відповіді, повноту розкриття теми та пропонувати напрямки для вдосконалення.
      Особливо важливим застосуванням ШІ стане прогнозування та запобігання вигоранню. Аналізуючи патерни навчальної активності, тривалість сесій, частоту відволікань та результати виконання завдань, система зможе виявляти ранні ознаки вигорання та стресу. На основі цих даних "FocusLearn" пропонуватиме коригування навчального навантаження, зміну методик концентрації або включення до розкладу додаткових перерв для відновлення емоційного балансу..
      1.1.1 
      3.2.2 Збирання даних для навчання моделей
      Для ефективного функціонування систем штучного інтелекту необхідно забезпечити якісну базу даних для навчання моделей. Система "FocusLearn" має унікальні можливості для збору релевантних освітніх даних завдяки своїй комплексній структурі та інтеграції з IoT-пристроями.
      Насамперед, система збиратиме детальну інформацію про використання методик концентрації. Це включає тривалість робочих сесій та перерв, частоту дотримання запланованого графіку, кількість вимушених переривань навчальних сесій та час доби, коли проводяться заняття. Ці дані дозволять аналізувати ефективність різних методик та їх комбінацій для різних типів завдань та індивідуальних особливостей учнів. Збір таких даних відбуватиметься автоматично через веб та мобільні клієнти, а також через IoT-пристрої, що забезпечить високу точність інформації.
      Особливо цінними будуть дані про результативність після використання різних методик концентрації та вплив часу доби на якість виконання завдань різної складності. Ці дані збиратимуться через взаємодію учнів із платформою при виконанні завдань, а також з оцінок та коментарів репетиторів.
      Унікальним джерелом даних для "FocusLearn" стануть показники з IoT-пристроїв. Смарт-браслети та інші носимі гаджети надаватимуть інформацію про фізичну активність під час навчання та перерв, фізіологічні показники (пульс, температура), які можуть свідчити про рівень стресу та втоми. Ці дані дозволять створити повнішу картину навчального процесу та кореляції між фізичним станом та продуктивністю навчання. Збір таких даних здійснюватиметься через інтеграцію з API виробників IoT-пристроїв, з повним дотриманням вимог конфіденційності.
      Система також збиратиме метадані навчального процесу: інформацію про складність та структуру навчальних матеріалів, послідовність вивчення тем, взаємозв'язки між темами та результати оцінювання. Ці дані формуватимуть основу для розуміння освітніх траєкторій та оптимізації навчальних планів. Збір таких даних відбуватиметься на основі взаємодії репетиторів із системою при завантаженні матеріалів та оцінюванні завдань.
      Весь процес збору даних здійснюватиметься з дотриманням суворих принципів конфіденційності, GDPR та інших міжнародних стандартів захисту даних. Користувачі матимуть можливість керувати обсягом даних, що збираються, а всі дані, що використовуються для навчання моделей, будуть анонімізовані для забезпечення приватності.
      3.2.3 Навчання та використання моделей
      Для ефективного впровадження штучного інтелекту в систему "FocusLearn" доцільно застосувати гібридний підхід до навчання та використання моделей, який враховує специфіку освітньої галузі, наявні ресурси та унікальність зібраних даних.
      Для вирішення базових задач аналізу текстів, таких як оцінка відповідей на відкриті запитання або генерація персоналізованого зворотного зв'язку, оптимальним рішенням буде використання готових API провідних моделей, таких як OpenAI GPT або подібних. Такий підхід дозволить швидко впровадити функціонал без значних витрат на розробку та навчання власних моделей. Готові API також можна використовувати для первинного аналізу даних та генерації базових аналітичних звітів для учнів та репетиторів, що забезпечить швидкий запуск інтелектуальних функцій системи.
      Для більш специфічних освітніх задач, таких як прогнозування успішності навчання або рекомендація оптимальних методик концентрації, доцільно застосувати донавчання існуючих моделей. Використовуючи якірні моделі, навчені на великих загальних наборах даних, можна провести їх донавчання на специфічних даних "FocusLearn". Це дозволить поєднати загальну мовну та аналітичну компетенцію базових моделей зі специфічними знаннями про освітні процеси та методики концентрації. Такий підхід є ресурсоефективним і дозволяє швидше досягти якісних результатів у порівнянні з навчанням моделей з нуля.
      Для критичних та унікальних функцій, таких як аналіз даних з IoT-пристроїв та прогнозування ризику вигорання, доцільно розробити власні спеціалізовані моделі. Унікальність даних, що збираються "FocusLearn", особливо з інтеграції з IoT-пристроями, створює можливість для розробки інноваційних алгоритмів, що не мають аналогів. Навчання власних моделей дозволить максимально використати потенціал зібраних даних та створити унікальні конкурентні переваги системи. Для цих задач можуть бути застосовані алгоритми машинного навчання, такі як градієнтний бустинг або нейронні мережі, навчені на специфічних наборах даних "FocusLearn".
      З часом, коли обсяг зібраних даних зростатиме, система поступово переходитиме від використання готових API до більшої кількості власних та донавчених моделей, що підвищить точність рекомендацій та персоналізації. Такий еволюційний підхід дозволить балансувати між швидкістю впровадження, якістю функціоналу та ресурсоефективністю, поступово нарощуючи інтелектуальні можливості системи відповідно до зростання бази користувачів та обсягу даних
     3.3 Limitations and Exclusions (Обмеження та виключення)
      Незважаючи на широкий функціонал системи "FocusLearn", існують певні обмеження та виключення, які визначають рамки проєкту та відображають стратегічні рішення щодо пріоритезації розробки. Деякі обмеження є технічними за своєю природою, інші відображають свідомий вибір функціональних пріоритетів. 
      3.3.1 Технічні обмеження
      Система "FocusLearn" передбачає інтеграцію з IoT-пристроями, проте існують неочевидні технічні обмеження цієї інтеграції. Платформа підтримуватиме лише пристрої з відкритим API або ті, що використовують стандартні протоколи комунікації, такі як MQTT або Bluetooth Low Energy. Розробка власних спеціалізованих IoT-пристроїв не входить до рамок проєкту через значні витрати на проєктування, виробництво та сертифікацію обладнання.
      Важливим технічним обмеженням є також функціональність системи в умовах відсутності інтернет-з'єднання. Хоча мобільний клієнт матиме певну офлайн-функціональність, включаючи базові таймери для методик концентрації та доступ до завантажених навчальних матеріалів, повноцінна робота системи вимагатиме регулярного підключення до мережі. Синхронізація з IoT-пристроями, оновлення аналітики прогресу та взаємодія з репетиторами можливі лише при наявності інтернет-з'єднання. Це обмеження зумовлене архітектурою системи, де значна частина обробки даних та аналітика відбуваються на серверній стороні.
      3.3.2 Функціональні виключення
      Аналізуючи функціональність, що могла б бути присутньою в системі, але свідомо виключена, варто відзначити, що "FocusLearn" не є і не прагне стати повноцінною системою управління навчальним контентом (Learning Management System, LMS). Незважаючи на 
очевидні перетини з освітньою сферою, система не включатиме інструменти для створення структурованих навчальних курсів, засоби оцінювання через тести різних форматів чи сертифікацію по завершенню курсів. Таке обмеження є результатом стратегічного рішення зосередитись на унікальній ніші оптимізації процесу навчання через управління концентрацією, а не конкурувати з численними існуючими LMS-платформами. Замість цього, "FocusLearn" розроблятиме API для інтеграції з популярними LMS, що дозволить використовувати її унікальні функції в поєднанні з перевіреними системами управління навчальним контентом.
      Система також навмисно не включає власні інструменти для проведення відеоконференцій, хоча вони могли б здаватися логічним доповненням для забезпечення комунікації між учнями та репетиторами. Це рішення зумовлене насиченістю ринку спеціалізованими рішеннями для відеозв'язку (Zoom, Microsoft Teams, Google Meet), які мають значну базу користувачів та постійно вдосконалюють свій функціонал. Розробка власного рішення потребувала б значних ресурсів без гарантії створення продукту, що перевершував би існуючі альтернативи. Натомість, система передбачатиме інтеграцію з популярними сервісами відеоконференцій через API, що дозволить репетиторам та учням використовувати звичні для них інструменти.
      Незважаючи на очевидну привабливість включення функцій соціальної мережі для підвищення залученості користувачів, "FocusLearn" свідомо обмежує соціальні компоненти. Система не включатиме стрічку новин, публічні профілі, розгорнуті можливості обміну повідомленнями чи створення груп за інтересами. Таке рішення продиктоване основною метою системи – сприяти концентрації та продуктивності під час навчання, а надмірна соціалізація може стати додатковим джерелом відволікань. Комунікаційні функції системи будуть обмежені виключно навчальними цілями: взаємодія з репетиторами, отримання зворотного зв'язку та обговорення завдань.
      На початковому етапі система не включатиме власну платіжну інфраструктуру. Хоча наявність вбудованої системи платежів могла б спростити взаємодію між учнями та репетиторами та забезпечити додатковий канал монетизації через комісію з транзакцій, розробка та сертифікація власної платіжної системи вимагає значних юридичних та технічних ресурсів. Натомість, монетизація на початковому етапі здійснюватиметься через зовнішні платіжні шлюзи, а в подальшому планується інтеграція з популярними платіжними сервісами для спрощення фінансових взаємодій у системі.
      3.3.3 Методологічні обмеження
      Важливим методологічним обмеженням системи "FocusLearn" є неможливість повної автоматизації навчального процесу. Незважаючи на потужний арсенал інструментів для оптимізації навчання та плани з впровадження штучного інтелекту, система розглядається як доповнення до традиційної освіти, а не її заміна. Роль репетиторів залишається ключовою для забезпечення якості освітнього процесу, особливо у сферах, що вимагають творчого мислення, глибокого розуміння контексту або етичної оцінки. Хоча деякі конкуренти позиціонують свої рішення як повністю автоматизовані освітні
платформи, "FocusLearn" свідомо обирає гібридний підхід, визнаючи обмеження існуючих технологій у розумінні нюансів людського навчання.
      На початковому етапі система матиме обмежені можливості персоналізації без залучення компонентів штучного інтелекту. Адаптація навчального процесу відбуватиметься переважно на основі експліцитно заданих параметрів та базових алгоритмів, що не враховують повний спектр індивідуальних особливостей учнів. Повноцінна персоналізація, що аналізує успішність, патерни навчання та фізіологічні показники, стане доступною лише в наступних версіях з впровадженням компонентів штучного інтелекту. Таке обмеження відображає поетапний підхід до розвитку системи, де базовий функціонал впроваджується спочатку, а більш складні аналітичні можливості додаються згодом.
      Система "FocusLearn" також має методологічне обмеження щодо спектру підтримуваних методик концентрації. Платформа фокусується на обмеженому наборі науково перевірених методик, таких як "Помодоро", 90/30 та "Час для себе", залишаючи поза увагою численні альтернативні та експериментальні підходи до управління концентрацією. Це рішення зумовлене необхідністю забезпечити надійність та ефективність пропонованих методик на початковому етапі. У майбутніх версіях, з накопиченням даних про ефективність різних підходів та з розвитком аналітичних можливостей, система зможе розширити спектр підтримуваних методик, включаючи персоналізовані гібридні підходи, адаптовані до унікальних потреб кожного учня.
      Розглянуті обмеження та виключення є результатом стратегічних рішень щодо пріоритезації функціональності та оптимізації ресурсів розробки. Вони дозволяють зберегти фокус на ключових аспектах системи, уникаючи надмірного розширення функціоналу на ранніх етапах. Такий підхід забезпечує ефективне використання ресурсів розробки та створення продукту, що найкраще відповідає основній меті – оптимізації процесу неформальної освіти. 
    1 
    4 Business Context (Бізнес-контекст)
      1.1 
     4.1 Operating Environment (Робоче середовище)
      Серверна частина системи буде реалізована на платформі ASP.NET Core, що дозволить створити ефективне та масштабоване рішення для обробки запитів користувачів у реальному часі. ASP.NET Core надає інструменти для побудови RESTful API, що у наступних випусках забезпечать взаємодію веб- та мобільних клієнтів із сервером. 
      Для зберігання даних про користувачів, навчальні матеріали, завдання та аналітику прогресу буде використовуватись Microsoft SQL Server. Цей вибір дозволяє використовувати транзакції, забезпечувати цілісність даних, а також легку масштабованість для підтримки зростання платформи. Microsoft SQL Server також забезпечує високу доступність даних завдяки підтримці реплікацій і механізмів відновлення.
      Для зберігання файлів завдань та навчальних матеріалів буде використано Google Cloud Storage, що забезпечить надійне зберігання файлів з можливістю масштабування та швидким доступом до даних. 
      Обмін повідомленнями між IoT-пристроями (наприклад, смарт-браслетами) та сервером здійснюватиметься через протокол MQTT (Message Queuing Telemetry Transport).
      Для розробки веб-клієнта у наступних випусках буде використано React.js, який забезпечить динамічний інтерфейс користувача. Redux буде використаний для керування станом веб-клієнта, що дозволить зберігати та синхронізувати стан між різними компонентами інтерфейсу. Для обробки HTTP-запитів між клієнтською частиною та сервером буде використана бібліотека Axios.
      Мобільний клієнт для Android буде розроблений за допомогою Kotlin. Стандарт OAuth буде використовуватись для забезпечення безпечної автентифікації користувачів через Google та Facebook, що полегшить процес входу для учнів, репетиторів і адміністраторів. 
      Основними вимогами до робочого середовища є доступність (система повинна бути доступною будь-який час завдяки реплікаціям даних у Microsoft SQL Server та Google Cloud Storage), надійність (використання Microsoft SQL Server гарантує цілісність даних через транзакції та механізми відновлення даних), продуктивність (ASP.NET Core у поєднанні з Microsoft SQL Server забезпечує високу продуктивність обробки запитів), та цілісність даних (транзакції в Microsoft SQL Server забезпечать цілісність даних, а MQTT — надійність передачі інформації від IoT-пристроїв).


      Список використаних джерел:
      1. Build new skills. Advance your career. edX. URL: https://www.edx.org/ (дата звернення: 17.10.2024).
      2. Carlton G. 2024 Online Learning Statistics. Forbes Advisor. URL: https://www.forbes.com/advisor/education/online-colleges/online-learning-stats/ (дата звернення: 17.10.2024).
      3. Classroom Management Tools & Resources - Google for Education. Google for Education. URL: https://classroom.google.com/ (дата звернення: 17.10.2024).
      4. Coursera | Degrees, Certificates, & Free Online Courses. Coursera. URL: https://www.coursera.org/ (дата звернення: 17.10.2024).
      5. Forest - Stay focused, be present. Forest. URL: https://www.forestapp.cc/ (дата звернення: 17.10.2024).
      6. Microsoft. Microsoft Teams. Microsoft Teams. URL: https://teams.microsoft.com (дата звернення: 17.10.2024).
      7. Welcome to Study Together! - Study Together. Study Together. URL: https://app.studytogether.com/ (дата звернення: 21.10.2024).














Vision and Scope for FocusLearn		Page 2



Vision and Scope for FocusLearn		Page 2

Vision and Scope for FocusLearn		Page 3



Vision and Scope for FocusLearn		Page 3



Vision and Scope for FocusLearn		Page 4



Vision and Scope for FocusLearn		Page 5

Vision and Scope for FocusLearn		Page 5

Vision and Scope for FocusLearn		Page 6

Vision and Scope for FocusLearn		Page 6

Vision and Scope for FocusLearn		Page 7

Vision and Scope for FocusLearn		Page 7

Vision and Scope for FocusLearn		Page 7



Vision and Scope for FocusLearn		Page 8

Vision and Scope for FocusLearn		Page 9

Vision and Scope for FocusLearn		Page 10

Vision and Scope for FocusLearn		Page 11

Vision and Scope for FocusLearn		Page 12

Vision and Scope for FocusLearn		Page 13

Vision and Scope for FocusLearn		Page 9

Vision and Scope for FocusLearn		Page 14

Vision and Scope for FocusLearn		Page 9

Vision and Scope for FocusLearn		Page 15

